RECEPTA | Arròs de cabra de mar
La cabra de mar es fa servir per a l'elaboració d'uns arrossos caldosos d'un gust exquisit
Jaume Fàbrega
02·12·19 | 10:15

0

Arròs amb cranca
Arròs amb cranca LACOCINADEALIMERKA.COM

La cabra de mar, o cranca, tant a la Costa Brava com a Menorca i Mallorca, es fa servir per fer uns arrossos d'un gust realment exquisit. Als restaurants, aquest arròs sol ésser anomenat «caldós», expressió innecessària si tenim en compte que, tradicionalment, és un arròs fet en cassola, no en paella. Aquesta recepta es troba arreu de la costa, de Llançà a Tossa, i també la fan els pescadors de les Balears (arròs amb cranca).

INGREDIENTS

Thank you for watching

- 500/600 grams d'arròs (4 tasses)

- Una cabra d'uns 2 quilos (aproximadament)

- Una ceba grossa

- 5 grans d'all

AD

Elige tecnología, diseño, asistentes… Configúralo y adáptalo a tu manera de vivir.Haz tuyo el nuevo Tiguan
- 2 tomàquets madurs grossos
- Pebre (opcional)

- Aigua (4 tasses per tassa d'arròs)

- Oli i sal

ELABORACIÓ

- Feu a trossos la cabra, procurant no perdre el suc, i feu-los rossejar en una cassola al foc. Traieu-los i ­guardeu-los.
ADVERTISING



- En el mateix oli feu un sofregit, començant per la ceba i els alls, pelats i trinxats, i afegint-hi el tomàquet. Un cop evaporat i concentrat, hi afegiu l'arròs i el feu rossejar una mica. Hi afegiu l'aigua i quan bulli hi tireu la cabra, un pols de sal i un de pebre. Acabeu-ho de deixar coure, segons el tipus d'arròs utilitzat.

NOTES

- Si no teniu temps de fer el sofregit, el que fa en Mates de la Bisbal o el del Mas dels Arcs -en aquest cas n'hi ha amb marisc (de gamba de Palamós i cranc)- han estat premiats amb el segell de qualitat agroalimentària de Girona Excel·lent 2018-19.

- Hi podeu afegir també un grapat de pèsols, o bé carxofes, etc. Aquests arrossos, a la costa, es fan a la cassola i, sobretot, amb la cassola de ferro fos i fons bombat dita «catalana», insubstituïble en la cuina marinera. És, per tant, un arròs «caldós».

- Recomano fer servir arròs bomba o arròs Bahia o perlat de Pals.

- Els pescadors de Llançà no són gaire amants dels pèsols, ja que, segons ells, «desmaien l'arròs», és a dir, el fan tornar blanc. Notem que al País Valencià tampoc no se n'hi posen mai.

- A Cadaqués solen posar sèpia tallada menuda al sofregit.